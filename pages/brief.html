<div class="brief">
				<h3>Storia</h3>
				<p>La nostra azienda nasce nel 1854 a Pinerolo, in Piemonte.</p> 
				<p>Il fondatore, Jean Pierre Alibert, fu un mercante francese che nel 1846 compì un avventuroso viaggio nella Siberia orientale alla ricerca dell’oro. La sua esplorazione si dimostrò fallimentare, in quanto non trovò nessuna traccia di oro nei letti sabbiosi dei fiumi che sfociano sull’Oceano Artico, ma non fu del tutto vana. Infatti vicino alla città di Irkutsk, nella regione di Tuva, trovò della grafite e seguendone le tracce scoprì il giacimento della montagna di Batoungol, sulla catena dei monti Saïan, vicino al confine mongolo. Alibert prese controllo della miniera e iniziò ad estrarre la grafite, utilizzando le renne per portare gli strumenti lungo la montagna. Il minerale venne analizzato dall’Imperial Academy of Fine Arts, che lo reputò della stessa qualità e purezza di quello di Borrowdale, il primo giacimento di grafite scoperto nel 1565, e addirittura più adatta alla produzione di matite da disegno.</p>
				<p>Ben presto la miniera di Batoungol divenne famosa in tutta Europa e Alibert ricevette diverse onorificenze.</p>
				<p>Nel 1854 tornò a Pinerolo, dove aveva vissuto molti anni durante il periodo di incorporazione del Piemonte nel territorio metropolitano francese, e notò che in quella zona erano presenti varie manifatture del legno e della carta. Qui fondò l’azienda, inizialmente di piccole dimensioni, che attivò fin da subito una produzione di qualità ma a costi ridotti, per offrire un prodotto accessibile a tutti. Ciò grazie alle materie prime a basso costo che vennero importate dalla Siberia, in particolare utilizzando la grafite della miniera di Alibert.</p>
				<p>L’intuizione di Alibert fu quella di lasciare visibile il legno grezzo della matita, senza processi di laccatura, non necessari in quanto il legno di qualità conferiva al prodotto un aspetto essenziale, sincero e naturale. Tutto ciò anche per differenziarsi dai principali concorrenti dell’epoca, i quali invece si preoccupavano di rendere il loro prodotto esclusivo e riservato ad un pubblico d’élite, attraverso colori e decorazioni ricche di dettagli.</p> 
				<p>Ad oggi l’azienda si è evoluta ed espansa, mantenendo però le caratteristiche originarie e il legame con la Siberia, in ricordo della fortuna del fondatore.</p>
			</div>
			<style type="text/css">
				body {
					overflow: visible;
				}
			</style>